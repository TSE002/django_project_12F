Egyszerű vacsora

Kedvenc tészta receptemet hoztam el most nektek, melyet akár kevesebb, mint fél óra alatt eltudtok készíteni. A mai rohanó világban nehezünkre esik sajátmagunkra fordítani az időnket, sokszor inkább rendelünk, vagy hideget vacsorázunk ezzel is akár órákat nyerve. Ennek ellenlére nem szabad, hogy a munka, az iskola, a zűrös életformánk az egészségünk kárára menjen. Mentális egészségünknek is jót tesz, ha legalább a vacsora készítés és étkezés idejét nyugodtan, magunkkal törődve tudjuk megélni. Persze tisztában vagyok vele, hogy néha tényleg kevés időnk van, ezért is szeretnék egyszerű és gyors ételeket megosztani. Most a sajtszószos tészta receptem fogom leírni, ebben a tésztában az a jó, hogy személyre lehet szabni. Nekem a kedvencem pirított paradicsommal és fokhagymával, de nagyon jól működik gombával, sonkával vagy kukoricával is akar.

Hozzávalók: 
250 g tészta
Hagyma
100 g sajt
2.5 tej
2 ek vaj (vagy margarin)
1 ek liszt
só,bors
paradicsom
2 gerezd fokhagyma

A tésztát sós vízben puhára főzzük, leszűrjük, leöblítjük hidegvízzel, és egy pici olajat csurgatunk rá, hogy ne ragadjon össze. A margarint egy edényben megolvasztjuk, hozzáadjuk a lisztet és csomómentesre keverjük lassú tűzön, nehogy odakapjon az alja. Felöntjük a tejjel, és továbbra is lassú tűzön főzzük pár percig, néha megkeverve. Ezután lereszeljük a trappistát, és ezt is hozzáadjuk a szószhoz. Kevés sóval és kevés borssal ízesítjük. Ezután addig főzzük közepes lángon, folytonos kevergetés mellett, amíg be nem sűrűsödik a szósz. Félretesszük a kész szószt, és egy kevés olajon megpirítjuk a karikára vágott fokhagymát és a kis darabokra vágott paradicsomot. Ehhez koktél paradicsomot szeretek használni, amit félbe vagy negyedbe szoktam vágni. A végén a szószt és a paradicsomot összekeverjük a tésztával, melegen tálaljuk.

Jó étvágyat!
